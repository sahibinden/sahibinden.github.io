---
layout: post
title: "Sahibinden.com Mart 2012 ziyaretçi teknoloji istatistikleri"
description: 2012 Mart ayında Türk internet kullanıcılarının teknolojik eğiliminin seyrini görelim
category: genel
author: muratcorlu
tags: [android, browser stats, chrome, Internet Explorer, ios, mobil, tarayıcı istatistikleri, windows]
comments: true
share: true
---

Türk internet kullanıcılarının nabzını tutmaya devam ediyoruz. İşte Sahibinden.com ziyaretçilerinin Mart ayındaki teknoloji verileri.

![][1]

Mart ayında tarayıcı kullanım oranalarındaki harekette, genel tabloda çok şaşırtıcı bir gelişm eolmadı. Tüm **Internet Explorer** versiyonlarının toplam kullanım oranı düşmeye devam ederek **%45,21**‘e geriledi. **Chrome** ise 10 aylık yükselişini sürdürerek **%36,36**‘ya yükseldi. Küçük ama istikrarlı düşüşüne devam eden **Firefox** **%13,02**‘ye gerilerken, alt sıralarda sessiz sedasız ilerleyen **Safari %2,81**, **Opera **ise** %0,79**‘da kaldı.

![][2]

Tarayıcı kullanım oranlarında asıl şaşırtıcı hareketlenme Internet Explorer 9 ve 8′deki değişimde yaşandı. Bu ay büyük bir sıçrama yapan **Internet Explorer 9** kullanım oranını yaklaşık %3 oranında artırarak **%15,33**‘e yükseltirken, **Internet Explorer 8** ise derin bir düşüşle **%23,99**‘a geriledi. Düşüş hızı yavaşlayarak kullanım oranı gerilemeye devam eden **IE7** **%5,25**‘e geriledi. **IE6**‘nın kullanım oranı ise **%0,63**.

![][3]

İşletim sistemlerinde şaşırtıcı bir gelişme yok. **Windows** **%94,95**, **MacOSX** **%1,09**, **Linux** ise **%0,20** kullanım oranlarına sahip.

![][4]

Windows versiyonlarının kullanım oranlarında da ciddi bir değişiklik olmadı. Windows 8′in ayak seslerinin duyulduğu bu günlerde hâlâ Windows 7 ve Windows XP toplam kullanıcıların çok büyük bir oranını kapsıyorlar. **Windows 7 %49,04**, **Windows XP %40,30**, **Windows Vista** ise **%5,31** kullanım oranlarına sahipler.

![][5]

İlk kez geçtiğimiz ayki yazımızda paylaştığımız mobil cihaz istatistiklerinde bu ay Android sistemlerini yükselişine sağmen iPhone’un düşüşü dikkat çekiyor. Mobil ziyaretçilerin tüm ziyaretçilerin **%3,03**‘ünü oluşturduğu Mart ayında, **iPhone** kullanıcıları **%33,66**‘ya gerilerken, **Android** sistemleri **%25,80**‘e yükseldi. 3. sırada **%22,18**‘lik kullanım oranıyla **iPad**‘ler geliyor. **SymbianOS %12,76**, **Blackberry %2,99**, **Windows Phone** ise **%0,24** kullanım oranlarına sahipler.

![][6]

Ekran çözünürlüklerinde Mart ayında 1366×768 çözünürlüğü 1024×768′i geçerek en çok kullanılan çözünürlük oldu. **1366×768 %21,55** oranında kullanılırken,&nbsp;**1024×768** ise **%21,23** oranında kullanılıyor.

Mayıs ayında, Nisan ayı istatistikleriyle tekrar buluşmak üzere.

Not: Veriler Google Analytics’den alınmaktadır. Mobil platform istatistikleri sadece mobil tarayıcılardan gelen ziyaretçileri kapsamaktadır. Mobil uygulamalar dahil değildir.

   [1]: /images/posts/istatistikler/2012-03/tarayici.png
   [2]: /images/posts/istatistikler/2012-03/ie.png
   [3]: /images/posts/istatistikler/2012-03/os.png
   [4]: /images/posts/istatistikler/2012-03/win.png
   [5]: /images/posts/istatistikler/2012-03/mobil.png
   [6]: /images/posts/istatistikler/2012-03/resolutions.png
